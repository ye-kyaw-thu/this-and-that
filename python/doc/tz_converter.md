# Time Zone Converter

Time Zone တွေနဲ့ ပတ်သက်ပြီး ပထမဆုံး သင်ကြားပေးခဲ့တဲ့သူကတော့ ငါ့ အဖေ ပါ။ ပါပါက ကိုယ်တိုင်လည်း သင်္ဘောသား ဆိုတော့ နိုင်ငံပေါင်းစုံ သွားရင်း နာရီညှိရတဲ့ ကိစ္စတွေကို ပြောပြဖူးတယ်။ အဲဒါကြောင့် ငါ့အတွက်က အလယ်တန်း ကျောင်းသား ဘဝမှာကတည်းက ဒီ time zone တွေနဲ့ ပတ်သက်ပြီး အခြေခံ ဗဟုသုတာက ရှိနေခဲ့ပါတယ်။  

သို့သော်လည်း တကယ်တန်း time zone တွေကို သတ်မှတ်ပုံ၊ တွက်ချက်ပုံတွေက ဂျပန်ရောက်တဲ့အခါမှပဲ ပိုနားလည်ခဲ့ပါတယ်။ ခန့်မှန်းခြေအားဖြင့် time zone သတ်မှတ်ချက်တွေက ၃၈ ခုလောက်ထိ ရှိပါတယ်။ တကယ်တမ်း လက်ရှိမှာ ကမ္ဘာတဝှမ်း တွင်တွင်ကျယ်ကျယ် သုံးနေကြတဲ့ system နှစ်ခုကတော့ Greenwich Mean Time (GMT) နဲ့ Coordinated Universal Time (UTC) ဆိုတဲ့ နှစ်မျိုးပါ။ GMT ကတော့ လောင်ဂျီတွဒ် လိုင်းတွေအပေါ်ကို အခြေခံပြီး တွက်တာ ဖြစ်ပြီးတော့၊ UTC ကတော့ ကမ္ဘာကြီးရဲ့ လှည့်ပတ်တဲ့နှုန်း အပေါ်ကို ညှိပြီး တွက်တဲ့ စနစ်ဖြစ်ပါတယ်။  

